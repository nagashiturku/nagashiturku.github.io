---
layout: post
title:  "Uudet sivut avattu"
date:   2023-06-19 16:37:18 +0300
categories: seura nagashi sivut
author: Edvard
---
Tervetuloa Nagashi ry:n uusille sivuille!

Nagashin toiminta oli pitkään "jäissä", kun vanha hallitus jäi vuosia sitten sivuun eikä tilalle saatu silloin uutta verta.

Siitä huolimatta Turussa ollaan edelleen pelattu riichi-mahjongia säännöllisesti Satakuntalais-Hämäläisen Osakunnan kerhotiloissa. Liigapelejäkin on ollut ja pelaajien kesken on muodostunut aktiivinen joukko, jonka löytää [Nagashi ry:n Discord-palvelimelta](https://discord.gg/qNFfPMBazq). Vuoden 2023 alussa tämä joukko pelaajia päättikin herättää Nagashi ry:n henkiin ja äänesti uuden hallituksen.

Toivotammekin edelleen oikein tervetulleiksi kaikki uudet pelaajat taitotasosta riippumatta. Vasta-alkajilla on aina "etuajo-oikeus" pelipöytiin. Seura pelaa Turun yliopiston Satakuntalais-Hämäläisen Osakunnan kerhotiloissa Karhunpesällä pääasiassa maanantaisin klo 17 alkaen. Osoite on Ylioppilastalo B, Rehtorinpellonkatu 4 B.
