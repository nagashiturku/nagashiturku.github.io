---
layout: page
title: Under the River 2024
permalink: /turnaus/
---

# Under the River 2024

## Turun Riichi-mahjong seura Nagashi ry järjestää ensimmäisen turnauksensa "Under the River 2024" tammikuussa 13.1. - 14.1. Turku-salissa

Turnauksessa pelataan kahdeksan hanchania kahden päivän aikana. 
Jokaisen hanchanin aikaraja on 90 minuuttia.
Turnaus pelataan EMA-sääntöjä käyttäen ja lopputilastot vaikuttavat Suomen laajuisiin MFRS-sijoituksiin.
Uusimmat EMA-säännöt (1.4.2016) löydät täältä.

Turnauksen ajankohta on 13.1. - 14.1.2024 ja paikkana Turku-sali, joka sijaitsee Turun yliopiston ylioppilaskunnan kanslian yläpuolella osoitteessa Rehtorinpellonkatu 4 A, 2. krs, 20500 Turku.
Turku-sali on päihteetön alue.

Turnausmaksu on 15€ Nagashi ry:n jäsenille ja 20€ ei-jäsenille. Nagashin jäseneksi voi myös liittyä 3€:n hintaan, jolloin jäsenyyden + turnausmaksun suuruus on yhteensä 18€. Jäsenyys on voimassa vuoden 2024 loppuun saakka. Jäseneksi voi liittyä asuinpaikkakunnasta riippumatta.
Turnausmaksun ja jäsenmaksun voit maksaa tilisiirtona Nagashin pankkitilille tai paikan päällä käteisenä.
Tilisiirrolla maksetut turnausmaksut tulee olla suoritettuna 7.1.2024 mennessä. Muussa tapauksessa tilisiirrosta on pystyttävä näyttämään tosite paikan päällä.
Ilmoittautuminen
Ilmoittautuminen on nyt avoinna ja ilmoittautumisaika päättyy 7.1.2024.
Paikkoja turnauksessa on yhteensä 32:lle pelaajalle.
Turnauksen ilmoittautumislomake: tästä linkistä
Nagashi ry jäsenlomake: tästä linkistä

Maksutiedot:
Turun Riichi-Mahjong-seura Nagashi ry
SBANFIHH (S-Pankki)
Nagashi ry / FI54 3939 0037 8833 78
Viestiksi: "Under the River, [oma nimi]"
Ruokailu + majoitus
Pelipaikka sijaitsee Turun keskustan ja Kupittaan rautatieaseman läheisyydessä yliopiston kampuksen keskiössä, joten linja-autoyhteydet ovat hyvät, sekä alueella on hyvä määrä eri majoitusvaihtoehtoja (esim. Omena-hotelli, Hese-hotelli.) Ihan pelipaikan vieressä on myös mm. opiskelijaravintola Assarin Ullakko sekä Hesburger, joissa voi käydä ruokatauon aikana.
Lauantai-illaksi osallistujia varten on varattu ravintola Proffan Kellarista kabinetti, jossa voit viettää iltaa, tutustua muihin kävijöihin tai hengailla muuten vaan. Ravintolassa on A-oikeudet ja se sijaitsee aivan pelipaikan vieressä.


Aikataulu
Lauantai 13.1.

11.30 - 12.00 Ilmoittautuminen
12.00 - 13.30 1. hanchan
13.45 - 15.15 2. hanchan
15.15 - 16.00 tauko
16.00 - 17.30 3. hanchan
17.45 - 19.15 4. hanchan

Sunnuntai 14.1.

10.30 - 11.00 Ilmoittautuminen
11.00 - 12.30 5. hanchan
12.45 - 14.15 6. hanchan
14.15 - 15.00 tauko
15.00 - 16.30 7. hanchan
16.45 - 18.15 8. hanchan
18.15 Palkintojenjako

Kysymyksiä ja/tai palautetta turnauksesta voi lähettää osoitteeseen nagashi.hallitus@gmail.com
Tervetuloa!
